# 孝經효경
## 操身供上章조신공상장

仲尼居，曾子侍。  
중니거 증자시  

子曰：「先王有至德要道，以順天下，民用和睦，上下無怨。
汝知之乎？」  
자왈: 선왕유지덕요도 이순천하 민용화목 상하무원 
여지지호  

曾子避席曰：「參不敏，何足以知之？」  
증자피석왈: 삼불민 하족이지지  

子曰：「夫孝，德之本也，教之所由生也。復坐，吾語汝。  
자왈: 부효 덕지본야 교지소유생야 복좌 오어여  

身體髮膚，受之父母，不敢毀傷，孝之始也。  
신체발부 수지부모 불감훼상 효지시야  

立身行道，揚名於後世，以顯父母，孝之終也。  
입신행도 양명어후세 이현부모 효지종야  

夫孝，始於事親，中於事君，終於立身。  
부효 시어사친 중어사군 종어입신 

《大雅》云：『無念爾祖，聿脩厥德。』」
대아 운 무념이조 율수궐덕
